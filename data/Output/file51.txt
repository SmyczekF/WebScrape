Sygn. akt I ACa 790/12   WYROK  W IMIENIU RZECZYPOSPOLITEJ POLSKIEJ  Dnia 13 września 2012 r.  Sąd Apelacyjny w Krakowie – Wydział I Cywilny  w składzie:     Przewodniczący:    SSA Anna Kowacz-Braun      Sędziowie:        SSA Piotr Rusin   SSA Zbigniew Ducki      Protokolant:    st.sekr.sądowy Barbara Piaszczyk     po rozpoznaniu w dniu 13 września 2012 r. w Krakowie na rozprawie  sprawy z powództwa  P. E.   przeciwko  A. K. (1) ,  A. K. (2) ,  M. P. ,  T. P. ,  J. S. ,  M. S. ,  B. Z. ,  K. Z.  i K. K.    o zapłatę  na skutek apelacji powoda od wyroku Sądu Okręgowego w Krakowie  z dnia 11 kwietnia 2012 r. sygn. akt I C 1265/11, zaocznego w stosunku do pozwanych  M. P. ,  T. P. ,  B. Z.   i  K. K.    1.             oddala apelację;    2.             zasądza od powoda na rzecz pozwanych  M. S. ,  J. S.  i  K. Z.  kwotę 5.400zł ( pięć tysięcy czterysta złotych) tytułem zwrotu kosztów postępowania apelacyjnego;    3.                 przyznaje od Skarbu Państwa- Sądu Okręgowego w Krakowie na rzecz adwokat  K. K. kwotę 6.642zł ( sześć tysięcy sześćset czterdzieści dwa złote), w tym 1.242zł podatku od towarów i usług, tytułem kosztów nieopłaconej pomocy prawnej udzielonej powodowi z urzędu w postępowaniu apelacyjnym.        Sygn.akt I   A Ca 790/12     UZASADNIENIE  Powód  P. E.  wniósł o zasądzenie od pozwanych  J. S. ,   M. S. ,  A. K. (1) ,  K. K. ,  B. Z. ,  K. Z. ,  M. P.  i  T. P.  kwoty 5.000 zł. z ustawowymi odsetkami od dnia 15 marca 2010 r. z tytułu ingerencji pracowników   (...) S.A.  w licznik energii elektrycznej w mieszkaniu powoda na skutek zawiadomienia przez pozwanych o nielegalnym poborze prądu w mieszkaniu powoda, z tego samego tytułu po 500 zł. od dnia 15 marca 2010 r. z ustawowymi odsetkami, po 1.500 euro miesięcznie płatnych z góry do dnia 10 każdego miesiąca począwszy od 15 marca 2010 r. z ustawowymi odsetkami w razie opóźnienia w spełnieniu świadczenia tytułem renty w związku z utratą dochodów na skutek zniesławienia go przez pozwanych i kwoty 300.000 zł. stanowiącej równowartość mieszkania o powierzchni 20 m 2 ., z którego powód nie może korzystać z braku dopływu energii elektrycznej.  W uzasadnieniu powyższych żądań podał, że pozwani  A. K. (1) ,  K. K. , M. S.  i  J. S.  zawiadomili Policję celem wezwania pracowników   (...) S.A.  i żądali ukarania go za rzekomy nielegalny pobór prądu administracyjnego z klatki schodowej, a  A. K. (1)  przyprowadziwszy pracowników   (...) S.A.  nakazała zdjąć licznik energii w mieszkaniu powoda , co pracownicy ci uczynili działając bez zlecenia swojego pracodawcy.  Na skutek działań pozwanych powód nie ma dopływu prądu do swojego mieszkania i nie może z niego korzystać, a także prowadzić działalności gospodarczej. Doprowadziło go to do stresu , strachu i załamania nerwowego.  Pozwani  K. Z. ,  J. S.  wnieśli o oddalenie powództwa i zasądzenie kosztów procesu , podnosząc że usunięcia licznika energii elektrycznej w mieszkaniu powoda dokonali pracownicy dostawcy energii elektrycznej działający na zlecenie dostawcy energii, za co pozwani ci nie mogą ponosić odpowiedzialności.  O oddalenie powództwa wnieśli też pozwani  A. K. (2)  i  A. K. (1) .  Pozostali pozwani nie odnieśli się do żądań pozwu.  Wyrokiem z dnia 11 kwietnia 2012 r. sygn.akt IC 1265/11 ,zaocznym w stosunku do pozwanych, którzy nie zajęli stanowiska w sprawie, Sąd Okręgowy w Krakowie oddalił powództwo, zasądził od powoda na rzecz pozwanych  M. S. ,  J. S.  i  K. Z.  kwotę 7.217 zł. tytułem zwrotu kosztów procesu i przyznał pełnomocnikowi powoda z urzędu od Skarbu Państwa tytułem wynagrodzenia kwotę 8.856 zł.  W uzasadnieniu wyroku Sąd Okręgowy ustalił, że w dniu 15 marca 2010 r. pracownicy   (...) S.A.  - G. B.  i  S. Ż.  na podstawie zlecenia swego pracodawcy dokonali poboru energii w lokalu mieszkalnym zajmowanym przez powoda w  K.  przy  ul. (...)  i po stwierdzeniu nielegalnego poboru polegającego na wykonaniu odgałęzienia zasilającego instalację wewnętrzną w mieszkaniu z częściowym pominięciem układu pomiarowego zdementowali układ pomiarowy w mieszkaniu powoda i wtrzymali dopływ energii elektrycznej do tego mieszkania.  Ustaleń powyższych Sąd Okręgowy dokonał na podstawie zeznań w/w pracowników dostawcy energii oraz dokumentów w postaci protokołu, zlecenia obsługi technicznej i pisma z   (...) S.A.  ( poprzednio   (...) S.A. ), które uznał za całkowicie wiarygodne.  Poczyniwszy powyższe ustalenia Sąd Okręgowy powiada , że brak jest podstaw do pociągnięcia do odpowiedzialności deliktowej pozwanych ( a tylko taka podstawa odpowiedzialności mogłaby w świetle twierdzeń powoda wchodzić w rachubę ), gdyż odcięcie dopływu prądu do mieszkania powoda zostało dokonano po stwierdzeniu nielegalnego poboru przez uprawnionych pracowników dostawcy działających na jego zlecenie. Gdyby nawet kontrola poboru energii w mieszkaniu powoda była następstwem zawiadomienia ze strony pozwanych , to działanie to było pozbawione cech bezprawności  i         miało na celu spowodowanie zaprzestania nielegalnego poboru energii przez powoda.  W tej sytuacji wobec braku przesłanki winy po stronie pozwanych powództwo jako bezzasadne w świetle  art. 415 k.c.  zostało oddalone.  Jako podstawę prawną rozstrzygnięcia o kosztach procesu między stronami, na składają się koszty zastępstwa prawnego wraz z opłatą skarbową od pełnomocnictwa Sąd Okręgowy powołał  art.98  & 1  k.p.c. , o a wynagrodzeniu dla pełnomocnika powoda z urzędu & 19  pkt. 1  w związku z & 6  pkt. 7  i & 2  ust. 3 rozporządzeniu Ministra Sprawiedliwości z dnia 28 września 2002 r. w sprawie opłat za czynności adwokackie oraz ponoszenia przez Skarb Państwa kosztów nieopłaconej pomocy prawnej udzielonej z urzędu  ( Dz.U.N.163 ,  poz. 1348  ze zm.).  W apelacji, opartej na zarzutach błędnych ustaleń faktycznych oraz obciążenia powoda obowiązkiem zwrotu kosztów procesu pozwanym mimo jego ciężkiej sytuacji materialnej, powód wnosi o zmianę zaskarżonego wyroku przez orzeczenie zgodnie z żądaniem pozwu lub przez zwolnienie go od obowiązku zwrotu kosztów procesu przeciwnikom procesowym. Apelacja zawiera też wniosek o przyznanie pełnomocnikowi powoda od Skarbu Państwa kosztów zastępstwa procesowego z urzędu , które ani w całości, ani w części nie zostały pokryte.  Pozwani  M. S. ,  J. S.  i  K. Z.  wnieśli o oddalenie apelacji i zasądzenie kosztów postępowania apelacyjnego.  Rozpoznając apelację , Sąd Apelacyjny zważył, co następuje.  Apelacja nie może odnieść skutku.  Wbrew odmiennym zarzutom apelującego ustalenia poczynione przez Sąd I instancji znajdują pełną podstawę w przeprowadzonych w sprawie dowodach , które zostały ocenione zgodnie z wymogami z  art. 233  & 1  k.p.c.  Zeznania świadków zostały potwierdzone dowodami z niebudzących wątpliwości dokumentów w postaci protokołu wymontowania układu pomiarowego poboru energii elektrycznej z zajmowanego przez powoda lokalu mieszkalnego ,zlecenia obsługi technicznej wystawionego przez dostawcę prądu swoim pracownikom , który dokonali czynności odłączenia licznika elektrycznego oraz pisma   (...) S.A. , które potwierdziło fakt wykonania tej czynności na jego zlecenie. Przy tego rodzaju ustaleniach brak jest jakichkolwiek podstaw do pociągnięcia pozwanych do odpowiedzialności. Wymontowanie licznika z mieszkania powoda był następstwem nielegalnego poboru przez niego energii elektrycznej i zostało przez niego zawinione , za co został pociągnięty do odpowiedzialności karnej sprawa karna przeciwko niemu zawisła przez Sądem Rejonowym dla Krakowa- Śródmieścia w Krakowie do sygn..akt II K 1210/12/S.  Brak także podstaw do zastosowania w sprawie  art.102 k.p.c.  i odstąpienia od obciążenia powoda obowiązkiem zwrotu pozwanym kosztów zastępstwa prawnego. Wnosząc oczywiście bezpodstawne powództwo opiewające w dodatku na kwoty nie znajdujące żadnego pokrycia w okolicznościach sprawy i w związku z działaniem przez siebie zawinionym powód naraził pozwanych na koszty zastępstwa prawnego w znacznej wysokości i nie może domagać się zwolnienia go od obowiązku zwrotu tych kosztów tylko ze względów na swoją sytuację materialną . Należy jeszcze dodać, że zgodnie z  art. 108 ustawy z dnia 28 lipca 2005 r. o kosztach sądowych w sprawach cywilnych  ( Dz.U.z 2010 r., Nr.90 , poz.594 ze zm.) zwolnienie od kosztów sądowych nie zwalnia strony od obowiązku zwrotu kosztów procesu przeciwnikowi.  Z przytoczonych wyżej względów apelacja jako oczywiście bezzasadna podlega oddaleniu na mocy  art.385 k.p.c.   Na koszty procesu poniesione przez pozwanych  M. S. ,  J. S.  i  K. Z.  składają się koszty zastępstwa prawnego w wysokości stawki minimalnej określonej w & 6 pkt. 7 w związku z & 13 ust. 1 pkt. 2  rozporządzenia Ministra Sprawiedliwości z dnia 28 września a 2002 r. w sprawie opłat za czynności adwokackie oraz ponoszenia przez Skarb Państwa kosztów nieopłaconej pomocy prawnej udzielonej z urzędu. Skoro apelacja została oddalona Sąd Apelacyjny zasądził od powoda na rzecz tych pozwanych koszty postępowania apelacyjnego w oparciu o art. 98 & 1 i 3 w związku z  art. 391  & 1  k.p.c.   Podstawę prawną wynagrodzenia pełnomocnika powoda z urzędu stanowią przepisy & 6 pkt. 7 w związku z & 13 ust. 1 pkt. 2 , & 2 ust. 3 oraz && 19-21 powołanego wyżej rozporządzenia Ministra Sprawiedliwości.